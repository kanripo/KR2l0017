# -*- mode: mandoku-view; -*-
#+TITLE: 官箴
#+DATE: 2015-08-24 22:48:36.074718
#+PROPERTY: ID KR2l0017
#+PROPERTY: BASEEDITION WYG    
#+PROPERTY: JUAN 提要
<pb:KR2l0017_WYG_000-1a>¶
欽定四庫全書　　　　　史部十二¶
　官箴　　　　　　　　職官類二(官箴之屬/)¶
　　提要¶
　　　　(臣/)等謹案官箴一卷宋吕本中撰本中有春¶
　　　　秋集解已著録此乃其所著居官格言凡三¶
　　　　十三則宋史本中列傳備列其著作之目不¶
　　　　載是書然藝文志雜家類中乃著録一卷此¶
　　　　本載左圭百川學海中後有寳慶丁亥永嘉¶
<pb:KR2l0017_WYG_000-1b>¶
　　　　陳昉跋葢即昉所刋行或當日偶然題記如¶
　　　　歐陽修試筆之類本非有意於著書後人得¶
　　　　其手稿傳寫鐫刻始加標目故本傳不載歟¶
　　　　本中以工詩名家然所作童䝉訓於修已治¶
　　　　人之道具有條理葢亦留心經世者故此書¶
　　　　多閲厯有得之言可以見諸實事書首即掲¶
　　　　清慎勤三字以為當官之法其言千古不可¶
　　　　易王士禎古夫于亭雜録曰¶
<pb:KR2l0017_WYG_000-2a>¶
　上嘗¶
　御書清慎勤三大字刻石¶
　賜内外諸臣案此三字吕本中官箴中語也是數百¶
　　　　年後尚䝉¶
　聖天子採擇其説¶
　訓示百官則所言中理可知矣至其論不欺之道明¶
　　　　白深切亦足以資儆戒雖篇帙無多而詞簡¶
　　　　義精固有官者之龜鑑也乾隆四十五年九¶
<pb:KR2l0017_WYG_000-2b>¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
